1499] ⁴1¹0 JOHN cosm* 247

qum- sola sunt ista nec vllis antiquioribus elegantioribusque condita
litteris, eiusmodi mihi videntur vt sciolum et contentiosum hominem 2 5
reddere possint, sapientem an possint viderint alii. Ingenium enim
ieiuna et aspera quadam subtilitate exhauriunt, neque vllo vegetant
succo, neque animant spiritu. Et, quod omnium est maximum,
theologiam illam omnium disciplinarum reginam sic veterum facundia
locupletatam-*ornatamque sua balbutie et orationis spurcissimae sordi· 30
bus deuenustant; sic priscorum ingeniis expeditam spinis quibusdam
impediunt, inuoluentes omnia dum omnia conantur resoluere,
quemadmodum ipsi loquuntur. Itaque videas eam quae quondam
augustissima fuerit maiestatisque plena, nunc poene mutam esse,
inopem, pannosam. Illicimur interea dulci quodam et illecebroso 35
morbo nunquam satiatae contentionis. Rixa e rixa nascitur, et miro
supercilio de lana caprina digladiamur.

Tum ne nihil inuentis veterum theologorum adiecisse videamur,
satis audacter et certas quasdam rationes prescripsimus, quibus Deus
mysteria sua peregerit3 qum interdum perfectius sit credere fieri, 40
caeterum quibus modis id flat, omnipotentiae Dei permittere. Adde
quod ostentandi ingenii studio nonnunquam eiusmodi questiones
agitamus, quas aures piae vix ferant, qum querimus num Deus
potuerit diabolum aut asinum assumere. Fortasse tolerandum,
siquis ista tanquam acuendi ingenii gratia modice per aetatem 45
attigerit3 sed in his, tanquam ad scopulos SyrenaeoS, non con·
senescimus modo verum etiam immorimur, prae his nullas non
litteras contemnimus. Accedit ad haec, quod nostra tempestate fere
ad theologiae studium sese applicant, litterarum omnium principem.
qui propter ingenium pingue parumque sanum vix vllis sunt litteris 50
idonei.

Hec autem dixerim, non de doctis ac probis theologiae professoribus,
quos inprimis suspicio venerorque, verum de sordido hoc ac super·
cilioso vulgo theologorum, qui prae se omnes omnium litteras pro
nihilo ducunt. Quo cum hominum genere inexpugnabili qum tu, 55
Colete, dimicationem susceperis, vt veterem illam ac veram theo·
logiam istorum spinis obsitam implexamque in pristinum nitorem ac
dignitatem pro tua virili restituas», prouinciam (ita me Deus amet)
sumpsisti multis modis pulcherrimam, ipsius theologiae nomine
piissimam, qum omnium studiosorum tum huius oxoniensis floren· 60
tissimus Academiae causa saluberrimam ; verum (ne quid mentiar) et
negocii et inuidiae plenam. Quanquam negocii quidem difficultatem
tua tum eruditio tum industria superabit, inuidiam animi tui
magnitudo facile negliget. Sunt et inter ipsos theologos non pauci
qui tarn honestos tuos conatus et velint et possint adiutare. Imo 65

Μ’ 3⁶. πίω] cf. nor. sp. ι. ιε. 15.

 

..Μ’-τ,

