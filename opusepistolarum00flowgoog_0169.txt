1494] FROM WILLIAM HERMAN ΤΟ J OHN 137

fore tibi gratius. Et quidem satis id, quod ille monebat, mea sponte
volebam (quid enim mihi optatius amicitia viri docti ‘?) 3 sed, fatebor
enim, scribere suppuduit, tum quia tecum nulla mihi erat notitia,
tum quia quod scriberem non habebam. Huc accedit metus quidem
non inanis neque mihi, vt arbitror, contemnendus. Multum enim ¹5
verebar si ad te sine causa litteras misissem, posse id adscribi non
(vt erat) amoris magnitudini, sed potius assentationi, sed ambitioni,

a quibus vitiis ego meo quidem iudicio et natura et ratione abhorreo.
&d non licuit mihi non metuere ne cuiquam fieret suspicio, vel ob
hominum maleuolentiam vel ob tuam fortunam, quae cum summa 20
mea voluptate talis est, vt videare tum re tum consilio posse cui
velis prodesse. Vicit tandem amor pudorem, vicit et timorem.
Scribo, nil quod scribam habens nisi me amare et cupidum abs te
aman.

Verum ne solum id scribere videar, et (vt) diutius quod mihi iucun· ²5
dum est tecum loquar, aliquid adiiciam, quod ipsum tamen omnino
ab amore proficiscatur. Gratulor, mi Iohannes, et vehementer laetor,
Ducem Philippum in liberalibus disciplinis te vti magistro. Opto
et confido eam rem fore tibi magno vsui summoque honori. Gratulor
autem et Duci nostro, qui nactus est a quo percipiat veram artem, 30
non, quae vbique fere docetur, meram barbariem. Fama est Ducem
ingenio esse miti, et (id quod inprimis generosum decet) amare
litteras. Mediusfidius gaudeo non modo tui causa, qui, si is
profecerit, ingentem capies laudem, verum omnium nostrum qui
speramns, si litteratus erit, modeste eum et prudenter omnia facturum. 35
Mansuescit enim animus cultura litterarum 3 per eas discet, quid sibi,
quid imperet aliis, qui debeat esse in prosperis, in aduersis, in pace,
in bello, in ciues, in hostes. Platonis, excellentissimi philosophi,
sententia est rempublicam fore beatam, si vel philosophi regnent,
vel reges dent operam philosophiae: sapienter hoc Plato, vt multa. 40
Exemplo est respublica Romana, quae floruit quum habuit litteratos,
occidit bonis artibus occidentibus. Blande interdum adolescens
monendus est, et ad amonem litterarum magis magisque excitandus.
Narrandum illi quam pulchrum sit principi esse doctum, quam turpe
tantam nobilitatem non plus aliis sapere, neque praestare eruditione 45
qui generis claritate sit praestantissimus. Profuerit etiam disserere
de artium suauitate, quae profecto maxima est, tum Romanorum
omnium, tum doctissimi regis Iubae testimonio. Dictitabat is'· litteras
csse dulciores regno, atque si alterutrum sibi foret amittendum,
malle regno quam litteris spoliari. Nec me praeterit, quantae sint 50
Principi nostro occupationes, quantulum otii studio queat suppeditare:

25. solum scripsi ε solus ΕΒ.

38. Platonis] Rep. 499.

aun 1„

