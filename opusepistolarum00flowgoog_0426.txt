392 LETTERS OF ERASMUS· [1503

hominem donato pregrandi malo magnam ab Artaxerxe Rege
gratiam inisse ; tum Maronem Augusti beneuolentiam vnico disticho
50 redemisse ; neque raro alias summos viros exiguis munusculis im·
pendio fuisse delectatos; postremo, quod eleganter scripsit Plinius,
numinibus ipsis salsa mola litare eos qui thura non habent.
ἵ > Quibus rebus fretus ausus sum et ipse tuae praecellentiae hos
quasi tres flosculos strenulae vice dono mittere de Graecorum
55 rosariis decerptos; quandoquidem hoc nomine vel Paestanas delicias
vincunt Musarum hortuli, quod nullo mense non vernant. At
primus quidem longe bellissimus ac fragrantissimus in Latinum
sermonem transplantatus est de cultissimis areolis Libanii sophistae,
cui doctorum hominum calculis inter Atticistas praecipuus locus
60 tribuitur.¹ Eius ille seminarium, hoc est argumentum, ab omniparis
Homeri campis desumpsit, idque ex Antenoris oratione, libro Iliados
tertio; vbi refert Menelaum atque Vlyssen‚ quum ad res repeten-
das ad Troiam venissent, apud se fuisse diuersatos, et vtriusque
speciem ac dictionem a se diligenter animaduersam describit con-
65 fertque. Dialectos Attica est. Quanquam nihil omnino veneris
Atticae deest, in Menelai persona decorum mire seruauit. Nam et
Spartanam illam in dicendo simplicitatem libertatemque quae pro·
uerbio quoque locum fecit, scite adumbrauit ς tum velut ex Homerico
archetypo regi summam animi magnitudinem appinxit, sed summa
70 cum moderatione neque non animi iucunditate coniunctam. Nam
Priamum etiam laudat, a 'populo vero omnem criminis inuidiam in
vnum Paridem confert 3 ac ne in hunc quidem quicquam atrocius aut
rabiosius dicit. Porro bellum ita dissuadet vt ipse iam de victoria
securus tantum ipsorum rebus consulere videatur. Denique breuilo-
75 quentiam nominatim etiam effinxit3 quam quidem praeterquam quod
homini Laconi quasi gentilicia est, peculiariter in Menelao cum sub-
tilitate elegantia iucunditateque fuisse coniunctam Cicero, Fabius, et
Gellius testantur, sed omnes eundem authorem Homerum sequuti,
cuius haec verba sunt in eo loco quem modo rettulimus:
80 Ἀλλ’ ὅτε δὴ μύθους καὶ μήδεα πᾶσιν ὕφαινον,
Ἢ τοι μὲν Μενέλαος ἐπιτροχάδην ἀγόρευε
Ποῦρα μέν, ἀλλὰ μάλα λιγέως, ἐπεὶ οὔ πολύμυθος
Οὐδ’ ἀφαμαρτοεπής, εἰ καὶ γένει ὕστερος ἦεν.
Quae nos vtc'unque vertimus ad hunc modum:
85 Verum vbi consilia et sermones texere cunctis
> Cepere strictim est Menelaus pauca locutus,
, Pauca, sed argute nimium, neque multiloquus nec
In verbis errans, quamuis natu minor esset.

Ἴ 63. ad om. β. 70. cum B: item α.
What. 11. 80. Ἀλλ’ ὅτι] Il. 3. ars-5.

