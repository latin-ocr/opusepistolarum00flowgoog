1489] ΤΟ JAMES CANTER 127

teneram aetatem recens editam vna et materno lacte et Latinis
literis imbui solitam3 ad colum non aniles nugas, quibus gaudent
plerumque mulierculae, sed doctis auribus dignas audiri sententias.
Dignus sane tali pater familia, digna vicissim tali familia patre. ²5
eui ergo vel ignoto, mi Iacobo, dubium sit te hisce educatum
institutis, atque id quidem a primis, vt aiunt, incunabulis, in virum
euasisse literatissimum ⁴? Qua sis ingenii bonitate, vbi gentium non
dictatur *Ρ 'l'am fertile igitur solum tanto studio cultum, heus
quanto foenore agricolae respondisse sudoribus aequum est credere ⁴? 30

At ne me coniectura sola duci existimes, hominem non nimis
cmdulum‚ primum Gerardus Leo, impressoriae artis opifex, vir sane
lepidus, omnium tuarum rerum me reddidit certiorem. Hunc enim
cum a nobis abeuntem vsque ad Isalae, quam traiiciendus erat, ripam
prosequerer, plurima mihi de te cupide auscultanti narrabat3 quae 35
res meum tui amorem non mediocriter adauxit. Nec mora: con·
tinuo mihi Probae feminae carmen adferendum cui-03 audieram
enim tuum esse. Quod vbi lectitare coepi, simulque Probae (esse)
comperi, non me magnopere cepit. 'l'ua vero epistola ac prologi ita
me delectarunt, vt iterum atque iterum lectitantis expleri animus 40
nequiuerit. Tantum enim mehercule veteris tum eloquentiae tum
eruditionis prae se ferunt, vt nisi iam vbique gentium tuorum natalium
splendore nobilitata esset Frisia‚ nemo te neque barbara regione
neque his natum saeculis crederet. Quum igitur, mi Iacobe, virum
te esse literarum non modo egregie peritum, verum etiam patronum 45
esse fidelissimum exploratum habeo, visum est a te petere, primum
vt nos amemus mutuo, quae res cum inter quoslibet periucunda est,
tum vero inter literarum studiosos quam iucundissima: deinde vt
(quod facis) de literis, proh foede oppressis, bene mereri pergas, et
teterrimam barbariem iam orbi fere dominantem explodere labores: 50
postremo vt scribendi vicissitudine, quandoquidem conuictus negatus
est, nostram leuemus absentiam. In quibus si nobis morem gesseris,
rem facies et nobis gratissimam et tuo nomine dignissimam. Pluri-
bus scribere neque licet, neque opus esse put03 qui enim has per·
feret literas, omnia coram narrabit: est nobis tum caeterarum rerum 55
tum studiorum socius. Vale nosque vicissim fac diligas.

38. esse addidi ε lacunam indicat Merula : centonem coniicit Nichols.

32. Leo] printed at Gouda 1477-84, Magnentius and Constantius, and the
and at Antwerp 1484-93. See Walvis‚ Christian cento mentioned here, which
Battum. d. scaci Gauda, i. pp. 229-31 ς was dedicated to Honorius.

Proctor3 and BN. 39. comperi] The title-page of the
34. Isaiae] Gouda and Steyn are both book is blank ; on the verso is Canter’s

on the N. bank of the Yssel. preface, dated Antwerp, 30July<1489)‚
3⁶1. Probae] wife of Clodius Adel· to his sister Ursula. Consequeutly a
phius, Praefectus urbi, 351. She reader might well be in doubt at first

wrote an epic on the wars between asto the author.

