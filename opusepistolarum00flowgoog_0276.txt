244 LETTERS OF ERASMUS [1499

stitutum ventosae suffragia plebis nunquam sum aucupatus, quippe
quae pari temeritate et probat et reprehendit; ita a probatissimis
ιο viris laudari pulcherrimum semper existimaui, qui nec falso quen·
quam pro sua simplicitate velint laudare, nec possint pro sua prudentia
falli, quorum neque doctrina suspicionem erroris, nec vita assenta-
tionis recipit. Verum tuae laudes, mi Colete, tantum abest vt mihi
cristas erexerint, vt homo natura putidulus vehementius etiam mihi
15 displicuerim. Videor enim admoneri qualem me esse conueniat,
quum ea de me praedicantur quae in aliis veneror, in me desydero.
Noui, noui ipse optime, qua me parte calceus stringat. Neque
tamen eorum, qui me tibi tam amanter commendarunt, aut officium
aut humanitatem reprehendo, neque tuam in recipienda commenda·
20 tione facilitatem vitupero. Siquidem vt humani est hominis de
ignotis benigne sentire, ita festini ac facilis amicis libenter credere.
Ν am quod ex meis ipsius scriptis me laudas, id tale esse puto vt aut
vrbana laudatiuncula nos ad virtutem excitare volueris, aut incredibili
quadam modestia tua fieret vt aliena tibi nimis placerent, tua nimium
25 displicerent. Quare animum quidem in me tuum tam promptum,
tam propensum, tam candidum amplector, vt debe0‚ libenter, veneror,
exosculor3 iudicium amo vt amicum, non probo vt verum: non quod
te iudicem aut parum idoneum existimem, quum sis prudentia vir
singulari, aut fictum, quum animi tui simplicitatem non ignorem;
30 sed quod partim amore lapsus commendatoribus meis nimium cre·
dideris, partim candore miro quodam atque modestia alienis laudibus
nimium benigne fauetis. Qui tamen error tuuS, mi Colete‚ hoc mihi
debet esse iucundior, quod ab eo sit animo profectus qui me semper
vnice delectauit, humano, facili, candido, ab omni inuidentiae labe
35 alienissimo. Malo itaque te de nobis amanter errare quam integrum
nihil falli.
V erum ne merces ignotas falsa laudatione tibi obtrusas fuisse
postea queraris, et vt deligas priusquam diligas, en meipsum tibi
, describam, tanto quidem melius quanto sum ipse mihi quam aliis
40 notior. Habebis hominem tenui, imo nulla, fortuna, ab ambitione
alienum, ad amandum propensissimum, literarum tenuiter sane
peritum, sed tamen admiratorem flagrantissimum, qui probitatem
alienam religiose veneretur, suam habeat nullam ; qui doctrina
facile omnibus cedat, fide nemini3 simplicem, apertum, liberum,
45 simulandi ac dissimulandi iuxta ignarum ; animo pusillo sed integrO,
sermonis parci3 eum denique a quo praeter animum nihil expectes.
Huiusmodi hominem si tu, Colete, potes amare, si tua familiaritate
dignum iudicas, ita Erasmum in tuo aere numerato vt nihil aeque
tuum existimes

9. quae F: qui Ε.

