478 LETTERS OF ERASMUS [1 5 1 1

Quod de Diogene rides, equidem gaudeo me tibi quoquo pacto
voluptati esse. At ego serio 'Diogenem agam, si pergat fortuna ; non
vt mihi rex regum maximus videar, sed vt plane vitam ipsam

20 contemnam; alioqui quid aliud sit hac aetate atque hac valetudine
Diogenem agere Ῥ Quid autem non postea contemnat qui vitam
negligat ἰ’ Verum id quouis loco licebit, vel apud flammantem
tametsi hoc quoque felicius cessurum arbitror quam hanc ambitionem
multo infelicissimam, etiamsi foeda non esset.

²5 De Croco scripsi, non quod mihi persuasum esset apud te pecunias
esse alienas, vt quem sciam et vltro traditas abiecisse; sed existi·
mabam in Anglum te libentius collocaturum, si quid forte esset;
praeterea in iuuenem rectius etiam collocari beneficium, si modo
bonae sit spei: et destituitur ille a nonnullis qui promiserant

30 subsidium. Porro quod mihi tuas offers pecunias, agnosco veterem
tuum in me animum, et gratiam habeo quam possum maximam.
Sed pupugit nonnihil animum meum verbum illud, quamlibet ioco
dictum, ⁴ Si humiliter mendicaueris! Fortasse significas, et vere
significas, quod sortem nostram tam iniquo ferimus anim0, id totum

35 ab humana superbia proficisci 3 nam vere mitis animus et Christianus
omnia boni consulit. Hoc magis admiror, quo nodo humilitatem
cum inuerecundia copularis. Sic enim scribis, ⁴ Si humiliter mendi-
caueris,' et ⁴ si inuerecunde petas.’ Nam si vulgari more humilitatem
vocas quae pugnet cum arrogantia, qui conuenit impudentiae et

40 modestiae ⁶? Sin humiliter appellas seruiliter atque abiecte, longe
dissentis a Seneca, mi Colete‚ qui putat nihil constare charius quam
quod precibus emitur; nec eum omnino amici officio fungi qui ab
amico verbum illud humile ‘ Rogo ' expectat. Socrates aliquando cum
amicis confabulanS, ‘Emissem' inquit ‘hodie pallium, nisi mihi

45 pecunia defuisset) Sero dedit, inquit Seneca, qui post hanc vocem
dedit. Alius quidam amico, cum et egeret et aegrotaret, vtrunque
tamen pudore quodam dissimulanti, pecuniam sub ceruicale dormienti
subiecit. Ego cum haec adolescens legerem, mirum quam alterius
verecundiae fauerim, alterius candorem amauerim.

50 Sed obsecro, quid me potest esse inuerecundius aut quid abiectius,
qui iam diu publice mendicem in Anglia‘? Ab Archiepiscopo tantum
accepi vt plusquam improbissimum sit ab eo quicquam, etiam si
offerat, accipere. Ab N. satis audacter petii, at ille impudenter
rogantem impudentius reppulit. Iam etiam Linacro nostro videor

55 parum verecundus, qui cum sciret me Londino discedere vix sex
instructum nobilibus, et valetudinem optime norit, ad haec instantem
hyemem, tamen sedulo monet vti parcam ArchiepiscopO, vti parcam

42. eum add. H. 56. nobilibus E: angelatis F.

45. Seneca] Bm. 7. 24. 53. R] Probably HouutJoy.

 

