326 LETTERS OF ERASMUS [1500

meum amabilibus verbis excusabis, tanquam ingenium meum non
sit passum vt illi ipsi meam egestatem aperirem. 'I'u vero scribes
me iam in summa egestate versari, eo quod haec fuga Aureliana
30 mihi magno sumptui fuerit. Recedendum enim erat ab iis a quibus
compendii nonnihil capiebam. Nec vsquam doctoris titulum rectius
accipi posse quam in Italia, nec Italiam ab homine delicato posse
adiri sine summa vi pecuniae3 maxime quod mihi ob literarum
qualemcunque opinionem sordidius viuere ne liceat quidem. Ostendes
35 quanto amplius ego sim meis literis decus Dominae allaturus quam
alii, quos alit, theologi. Nam illi vulgaria concionantur; ego scribo
quae semper sint victura. Illi indocte nugantes vno aut altero in
templo audiuntur; mei libri a Latinis, a Graecis, ab omni gente
toto orbe legentur. Eiusmodi indoctorum theologorum permagnam
40 vbique esse copiam, mei similem vix vnum ex multis seculis inueniri ς
nisi forte adeo superstitiosus es, vt religio tibj sit in amici negotio
mendatiolis aliquot abuti. Deinde ostendes nihilo illam pauperiorem
futuram, si vt Hieronymus iam deprauatuS, si vt vera Theologia
“ instauretur, aliquot aureis adiuuerit, quum tanta ex illius opibus tur·
45 pissime pereant.

Haec vbi pro tuo ingenio amplificatis, deque meis moribus, deque
mea spe, de charitate in Dominam, de verecundia multa scripseris,
tum addes me scripsisse ducentis francis omnino mihi opus esse, vt
posteri anni salarium impraesentia largiatur; id quod ege, Batte,

50 neutiquam fingo. Nam centum francis, nec iis quidem integris,
Italiam petere non mihi tutum videtur, nisi rursus in seruitutem
cuiuspiam dedere me velim; id priusquam fecero, emoriar potius.
Tum quantulum referet eius in praesentiane an post annum donet,

“ et mea quidem refert plurimum; deinde suade vt sacerdotio mihi

55 aliquo prorsus consulat, vt reuersus habeam vbi in literis quiescam.
Neque solum hoc suade, sed etiam rationem a teipso excogitatam
quam poteris commodissimam ostende, vti ex multis primum mihi
promittat, si non optimum, tolerabile certe, quod mutem vbi amplius
contigerit. Neque nescio multos esse qui sacerdotia petant 3 verum

60 me esse dices hominem vnum, quem si cum omnibus caeteris com-
ponat, etc. Scis morem tuum antiquum effusissime mentiendi de
Erasmo. Haec eadem vt scribat Adolphus tuus curabis, te scilicet
preces dictante blandissimas; continuoque curabis vt centum fran-
corum promissio confirmetur et, si fieri potest, cum Adelpho tuo

⁶5 communicetur, vt si quis casus matrem (quod omen absit) eripuerit,

40. vnum ex om. N. 60. componat, etc. . . . 62. Erasmo. H : componat . . .
Erasmo, etc. E.

32. Italia] Cf. Ep. 136. 49. 43. Hieronymus] Cf. Ep. 138. 39.

