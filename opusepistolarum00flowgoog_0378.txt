344 , LETTERS OF ERASMUS [1501

tu mihi ceu certissima quaedam Cynosura praeluxeris3 siquidem
70 literas fortuna ne potest quidem nobis eripere, pecuniolam vero,
quantulam hoc ocium desyderat, opes tuae animo scilicet tuo pares
facile possint suppeditare. Et fortunae quidem tuae debes quod
vales3 animo tuo ego debeo quod vis, et vis etiam libenter, Musas
meas alere ex te nimirum vna pendentes, te vnam respicientes, tibi
vni consecratas. Aluit Cherylum malum ferreumque, vt ait Lucilius,
scriptorem Alexander Magnus. Maronis et Flacci tenuitatem Mecoe-
natis inexhausta benignitas fouit. Plinianas lucubrationes Vespasiani
studium acuit. Semigraeculas Ausonii musas Gratiani Caesaris
humanitas etiam consulatu Romano decorauit Hieronymi piam
80 facundiam Paulae et Eustochii nobilitas ornauit. Nuper etiam
Pontianum, seculi nostri delicias, Laurentius Medicas tanquam
gremio suo educatum extulit. Et ne iuxta Graecorum dictum hare·
nas numerem, suus cuique ingenio contigit Mecoenas.
Neque gratiam adeo poenitendam ii mihi videntur suis patronis
85 retulisse, quorum memoriam aeternitati libris suis consecrarunt.
Ego vero, mea nutricia, ne Mecoenatem quidem vllum aut Caesarem
tecum sanus permutauerim, et quod ad reponendam vicem attinet,
quantum hoc ingeniolo potero contendere, pro mea quoque virili enitar
vt et meam Mecoenatem postera secula nouerint, mirenturque vnam
90 extremo orbe foeminam extitisse, quae bonas literas partim imperi·
torum inscitia corruptas, partim principum vitio iacentes, partim
hominum desidia neglectas, sua beneficentia studuerit excitare, quae
Erasmi literulas a splendidis pollicitatoribus destitutas, a tyranno
spoliatas, omnibus fortunae casibus oppugnatas, passa non sit
95 egestate concidere. Quod vti instituisti, ita pergas, supplices tibi
manus tendunt literae meae, alumnae tuae, teque et per tuam
obtestantur fortunam, quam et secundam summa cum laude con-
temnis et aduersam fortissime tulisti, per suas item fortunas semper
iratas, contra quas tuo vnius patrocinio consistunt, et per excellentis
¹00 illius reginae, nempe veteris theologiae, amorem, quam ψαλμογράφος
ille diuinitus afflatus aeterno regi dextram astitisse scribit interprete
HieronymO, non sordidatam, non pannosam„ qualis nunc visitur in
ludis sophistarum, sed in vestitu deaurato, circumamictam varietate,
cui ab situ recipiendae vigiliolae nostrae omnes desudant. ,
105 Quam ad rem duo quaedam pernecessaria iamdudum sentio,
alterum vt Italiam adeam, quo scilicet ex loci celebritate doctrinulae
nostrae nonnihil autoritatis acquiratur; alterum vt Doctoris nomen

75. Η 2 dt malum Ε. 78. Gratiani add. H. 101. aeterno add. F.

75. Lucilius Cic. Fen. 1. 2. 5, where 100. ψαλμογράφος] 44. 11 in the
all MSS. read icinius or Licinus. version of Jerome.

