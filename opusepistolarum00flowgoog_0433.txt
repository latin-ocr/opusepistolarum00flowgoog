1504] 'ro ’ JOHN nEsMARAls 399

Sed quid verbis opus ⁴? Illud in totum affirmarem, si quam vere,
tam non arroganter dictum videretur, non paulo plures fore qui
carpant quam qui intelligant. Ex tribus autem reprehensorum 20
generibus primum haud satis etiam scio risui mihi magis fuerit·
an miserationi, videlicet eorum qui sibi praeclare litterati videntur,
quum nihil sint minus. Ii me statim in ipso Panegyrici limine
offendisse quasique in portu (quod aiunt) impegisse praedicabant, ibi
erratum esse putantes quoties non satis intelligebant. Quid autem, ²5
bone Deus, intelligunt isti ⁶? Itaque quasi sorices suomet indicio
peribant, propriam prodentes inscitiam, dum insectantur alienam.
Sed totam hanc fabulam malo coram, quam quidem scio tibi magnae
voluptati futuram. Coeterum neutiquam mihi contemnenda duce·
bam reliqua duo calumniatorum genera, alterum imperitorum neque 30
satis prudentium, qui totum hoc meum ornandi Principis studium
adulationem vocabant ς alterum mediocri litteratura hominum, qui
in opere quasi nondum dedolato nonnullis rebus offendi vel desy-
derare quaedam potius videbantur. Et altius quidem me pupugit
prior illa reprehensio, quippe quae moribus labem conetur aspergere ; 35
altera leuius commoueBar, quod ingenium modo taxaret, non etiam
vitam contaminaret. Hiis igitur pro viribus est satisfaciendum, illi
sunt acrius refellendi.

Principio qui panegyricos nil aliud quam assentationes eaee putant,
prorsum ignorare videntur quo consilio, cui rei, genus hoc scripti sit 40
a prudentissimis viris repertum3 nempe in hoc vt obiecta virtutis
imagine improbi principes emendarentur, probi proficerent, rudes
instituerentur, admonerentur errantes, extimularentur oscitantes,
denique ipsi apud sese pudescerent deplorati. An vero credendum est
Calisthenem tantum philosophum, qum Alexandri laudes diceret, an 45
Lysiam atque Isocratem, an Plinium et cum hiis innumerabiles,
quum hoc in genere versarentur, alio spectasse quam vt sub laudandi
pretextu cohortarentur ad honesta ‘1’ An tu censes regibus sic natis,
sic educatis, tetrica illa Stoicorum dogmata et Cynicos latratus esse
proponendos? Scilicet vt aut cachinnum moneas aut acrius etiam 50
irrites ⁴? Gener-osus animus quanto commodius ducitur quam trahitur,
quantoque melius blandimentis sanatur quam conuiciis! Quod autem
efficacius, imo quod aliud prudentibus est vsurpatum cohortandi
genus, quam vt magna iam ex parte tribuant ea decora ad quae
prouocant ⁶? An non laudata virtus 55

Crescit, et immensum gloria calcar habet?

26. ar: iudicio ὃς. 99. neutiquam a: haud quaquam γ. 35. conaretur γ.
37. His β. 41. in hoc βε om. ογ. 46. his β.

39. Principio] Cf. Ep. 93. 1-16. 56. Crescit] ovid, Pom. 4. ο. 36.

