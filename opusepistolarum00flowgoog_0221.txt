1497] ΤΟ THOMAS GREY 189

permissurum esse, vel interpellantibus negociis tecum per literas
loqui libuit. Caue posthac a me expectes, vt in singulis epistolis vel
meam in te beneuolentiam testificer, vel ingenium tuum praedicem 5
Semel hoc tibi persuasum velim, tuo isto m me animo tam propenso,
tam candido, tam modeste, tam ardenti, tam amico non esse mihi
neque charius quicquam neque iucundius3 meque plane sic affectum
esse, vt tam dulce bonum nolim vel cum vniuersis Arabum opibus
commutare. Porro de meo vicissim in te amore hoc perinde vt ιο
Apollinis oraculum accipias velim, dum tu et virtutem et bonas
literas (id quod facis) amplecti perges, nulla consuetudinis intermissio,
nullus casus hunc in te animum mutabit. Solidus enim amor a
virtute profectus tam finem nescit quam virtus ipsa. Etenim quos
cupiditas amicos facit, necesse est vt idem amoris lucrique sit finis. 16
Quos vero voluptas ad amandum allicit, ibi finem amandi faciunt,
vbi satietas subierit. Qui denique puerili impetu animorum sese
beneuolentia prosequuntur, pari leuitate ab amicitia desciscunt qua
accesserant. Nostra necessitudo longe melioribus initiis profecta non
paulo solidioribus columnis innititur, quippe quos non commodi ²0
ratio, non voluptas, non iuuenilis affectus, sed honestus literarum
et communium studiorum amor copulauit. Est enim inter bonos
studiososque viros vel publica quaedam sed constantissima neces-
situdo, e similium rerum admiratione conflata. Et quoniam virtutis
studium nec satietatem nouit nec casibus fortuitis subiacet, non potest ²⁵
bonorum beneuolentia non esse perpetua.

Hoc igitur amoris genere cum simus iuncti, vereri non debes ne
quid in nostram amicitiam incidat, qualia vulgaribus amicis multa
passim euenire videmus. Quanto tu innocentiae et literarum eris
amantior, tanto mihi charior es futurus. Equidem abunde magnum 30
amoris in te mei fructum tulisse videbor, si praeclaram virtutis
indolem, quam in te primus animaduerti, mea opera ad frugem
peruenisse videro. Ad quod vt manibus pedibusque enitaris, te, mi
Thoma, etiam atque etiam hortor. Id facies, si optimos quosque
autores tibi legendos propones, lasciuos et obscoenos non secus ac 35
pestem quandam fugeris, praesertim ista adhuc aetate, quae sua
sponte lubrica, non tam ad recta capienda propensa quam ad ne-
quitiam procliuis est. Quorsum autem attinet istos cum morum
detrimento legere, cum neutiquam desint qui doctrina non paulo
plus prosint, obscoenitate nihil noceant ⁶? In quorum numero 40
Vergilium in primis leges, Lucanum, Ciceronem, Lactantium, Hierony·
mum, Salustium, Titum Liuium.

7. non F: nihil Ε. 12. F. consuetudine intermissa Β. 21. iuuenilis

aad. Γ. literarum et F. literarumque E. 22. commum ium studiorum
fl: communis quidam Ε. 25. satietatem EN’: unitatem ΝΗ

