1540] BEATUS RHENANUS ΤΟ CHARLES V 61

erat, tum quia putabat eum esse ex vulgaribus salutatoribus vnum,
qui magis curiositatis studio quam auxilii vel consilii praebendi
causa assidue ventitando homini aliis rebus intento nunquam non
molesti erant. Vbi cognouit Erasmum esse, veniam precatus
suauissime eum complexus est, et in aedibus Andreae Asulani,
famigerati illius mancipis, soceri sui, secum tenuit, vbi contubernalem
habuit Hieronymum Aleandmm Mettensem eruditione trilingui
nobilem, nunc cardinalem3 inter alios etiam amicitia Pauli Canalis
patritii, Ambrosii Nolani medici praestantis, Baptistaeque Egnatii
familiariter vsus, nec adeo breui tempore3 nam et Euripidis
tragoedias duas, Hecubam et Iphigeniam in Aulide, recognitas hic
denuo aedidit, et Terentii Plautique comoedias habita carminis
ratione castigauit. Sub id tempus Alexander, Iacobi Scotorum
regis filius, Patauii literis operam dabat, Baphaelis Regii auditor,
et iam ecclesiae diui Andreae in Scotia archiepiscopus. Is Erasmum
sibi in rhetoricis praeceptorem asciscit, cum quo postea Senas
commigrauit. Boerios enim discipulos post vnicum cohabitationis
annum dudum dimiserat ob patris morositatem. Patauii doctissi-
morum virorum Marci Musuri Cretensis et Scipionis Carteromachi
Pistoriensis vsus est commerci03 quorum humanitatem saepe me
audiente depraedicare solet, expertus candorem non semel, dum in
corruptis Graecorum autorum exemplaribus manu descriptis, quorum
magnam partem Aldina bibliotheca suppeditabat, videlicet Pausania,
Eustathio, Lycophronis interprete, Euripidis, Pindari, Sophoclis,
Theocriti similiumque commentariis, horum exquirit iudicium.
Nihil erat tam reconditum quod non aperiret, nec tam inuolutum
quod non expediret Musurus, vere Musarum custos et antistes.
Omnia legerat, excusserat omnia. Schemata loquutionum, fabulas,
historias, ritus veteres ad vnguem callebat. Hanc tam consummatam
eruditionem etiam insignis pietas commendabat, dum patrem
Graeculum iam grandaeuum amanter seduloque fouet. Scipionem
multiplicis doctrinae et ingenuitatis dotes exornabant. Vterque
Romae periit, sed Musurus a Leone Pontifice Monouasiensem
Archiepiscopen iam nactus.

Dum agit Senis Erasmus in aedibus Praesulis diui Andreae quem
institimbat, cuius indolem saepe laudauit—et illum vera dixisse magis
appareret, nisi cum patre rege latus eius claudens in praelio, quo
exercitus Henrici Britanniae regis, cuius soror huic coniunx erat,
tum in Belgica agentis et Tornacum instigante Iulio secundo
Pontifice Max. obsidentis, cum Scotis irruentibus qui Galliarum
partes fouebant, concurrit, clarissimus iuuenis paulopost caesus
esset-dnm illic, inquam, in Etruria agit Erasmus, commeatum
impetrauit vicinam Romam inuisendi. Ibi dici non potest quanto

155

160

165

170

175

180

185

¹90

¹95

