1497] 'ro 'rnoMAs GREY 177

parem neque vellet vllam, nouum exitii genus homo ad maleficium
tantum ingeniosus excogitauit, quo et me cui deuinctum esse non 80
libet, et te pariter, cui turpiter iuueni puer quinquagenarius inuidet,
funditus euerteret. Haeccine est illa, qua ad nauseam omnium
gloriari solet, generositas ⁴? Hoc illud totiens iactati generis speci·
men? Hic scilieet est animus magnis natalibus dignus? Quis
istum vel humano sanguine progenitum credat? Quis non Vergilia· 85
num illud illo dignum iudicet3

duris genuit te cautibus horrens
Caucasus Hircanaeque admorunt vbera tigres ⁶?

Et audet homo mortalium omnium impudentissimus se multa de
te, plurima de me meritum praedicare, nosque vltro ingratitudinis 90
accusare. Non tot meorum in se officiorum testibus, non suarum
in me iniuriarum conscientia mouetur. Audet cum his factis inter
homines viuere, modestius facturus, si Timonem illum imitatus ex
vniuerso hominum coetu in remotissimos fluctus demigraret, ac
belua cum beluis aetatem ageret. 95

Sed dolori quanquam iustissimo frenum stringamus. Tametsi
in acerbissima contumelia me illud non mediocriter consolatur,
quod haec adeo non sit impune ablaturus, vt iam praesentes mihi
poenas pendere coeperit, daturus olim grauiores. Quas ¹? inquis;
nam ille quidem sibi plaudit. Esto. An non tibi abunde satis sup- 100
plicii videtur esse, quod et stultissimus est et inuidentissimus, quod
vtroque miserrimus ⁴? An grauius vllum supplicii genus excogitari
possit inuidentia? quae ipsa sui carnifex est atque, vt poeta dixit,
supplicium suum. Quare epigrammaticus ille et docte et facete
inuidentissimo cuidam nebuloni, nostri vt arbitror senis simillimo, ¹05
eam ipsam inuidentiam tanquam extremum malorum imprecatus:

Omnibus, inquit, inuideas, inuide, nemo tibi.

Equidem hominem nondum tam capitaliter odi vt tantum mali
velim imprecari. Quanquam ille quidem dignissimus est cui aut
hoc aut si quod est deterius eueniat. Nec dubito iamdudum euenisse, 1 10
si vere Plautus dignis euenire digna scripsit. Cui enim ille non
inuidet misere? qui quod tu diligentius in literis ageres, cuius virtuti
debebat gratulari, adeo inuidit vt repente in morbum capitalem inci·
derit. Quid autem habet ille quod non misericordia potius quam
inuidia sit dignum? si misericordiam meretur obstinata malicia. 115
Iam alteras poenas accipe, quas nemo vnquam nocens effugit. Quas

92. P: iniuriarum testibus conscientia E 97. Η : in tam acerbissima Ε.
1 xo. est add. Η. 113. inciderit Β LB: incideret Lond. ¹15· mereretur F.

81. puer] CLDeConmr.EpistLB.i.4638. ¹07· Omnibus] Cf. Mart. 1. 40. 2.
85. Vergilianum] Aen. 4. 366, 7. 1 11. Plautus] Pom. 5. 4. roo.

