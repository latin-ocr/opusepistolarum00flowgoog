446 LETTERS oF ERASMUS [1598

nobis* quicquid forte contigissemus protinus in adagium verti iure

60 quis calumniari posset. Graeca quae citamus, omnia ferme Latine
reddidimus, haud nescii cum praeter veterum consuetudinem id
esse, tum ad orationis nitorem inutile. Sed nostri temporis habui·
mus rationem. Atque vtinam Graecanicae literaturae peritia sic
vbique propagetur, vt is labor meus tanquam superuacaneus merito

65 contemnatur. Sed nescio quo pacto sumus ad rem tam frugiferam
cunctantiores, et quamuis eruditionis vmbram citius amplectimur
quam id sine quo nulla constat eruditio, et a quo vno disciplinarum
omnium synceritas pendet.

Carminum, quorum hic infinita vis incidit, suo quodque metri

70 genere reddidimus, pauculis admodum exceptis, nempe Pindaricis
aliquot choricisque, quod ridiculae cuiusdam anxietatis videbam fore
si totidem syllabis ea reddidissem, rursus ineptum si diuersum e·
proxima serie genus voluissem assuere. In reliquis autem, quod ad.
metri legem attinet, rarius quidem sed tamen aliquoties nobis idem

7 5 permisimus quod sibi permiserunt autores a quibus ea mutuamur;
velut in Aristophanicis trimetris anapaestum in paris numeri locis,
in Homericis hexametris μείουρον, ac syllabae finalis ectasin in prima
cuiuslibet pedis arsi, et siqua sunt huiusmodi. Quod ideo duximus
admonendum, nequis temere tanquam inscitia factum calumnia·

80 retur.

Nos sane quoad licuit in tam infinita rerum turba, praesertim
antiquarum, deinde in tanta codicum cum inopia tum vero depra-
uatione, denique tam angusto temporis spatio, quod otio nostro magis
quam operis ratione metiri fuit necesse, sedulo dedimus operam

85 nequid ab aequo lectore desyderaretur. Restant tamen nonnulla
quae nec mihi faciunt satis. De quibus siquid posthac compertius
vel posterior cogitatio, quae iuxta prouerbium melior esse consueuit,
vel vberior librorum copia suppeditabit, haud quaquam pudebit
παλινῳδεῖν, idque veterum exemplo· In quo siquis alius anteuerterit

90 nostraque castigarit, huic multam etiam gratiam habituri sumus,
tantum aberit vt nobis iniuriam esse factam arbitremur. Equidem
vt probo diligentiam eorum qui id conantur, ita felicitatem admiror„
qui praestare quoque possint in scriptis suis, nequid Momo reliqui
fiat quod queat carpere. Nostra certe mediocritas non istud ausit

95 polliceri, praesertim in hoc argumenti genere. Verum siquid inco-
gnitum vulgo potuimus eruere, cuiusmodi non parum multa (ni fallor)
in hoc volumine reperies, libenter citraque iactantiam impertimus ;
contra siquid fefellit, non minus libenter admoneri nos patiemur,
iuxta parati vel candide docere quod scimus vel ingenue discere

100 quod ignoramus. Neque enim vnquam mihi placuit istorum exem-
plum qui pro vocula siquam inuenerint, perinde quasi Babylonas

