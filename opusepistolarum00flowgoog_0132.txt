104 LETTERS OF ERASMUS [1489

et quidem nescio mehercule, Corneli charissime, quo pacto contra
morem literarum assiduitas non modo mihi fastidium non pariat, sed
5 voluntatem, sed feruorem; crescit scribendo scribendi studium.
Videor enim hac arte nostri fallere absentiam tecumque tua dulcissima
delectatus praesentia coram miscere sermonem. Nec sane hac in
re vsque adeo me falli crediderim. Siquidem, si fidem habemus
Turpilio, literarum vicissitudo vna res est quae absentes coniungat
10 amicos. Nec gratius nec proximius inter seiunctos consuetudinis
genus vllum reperiri poterit quam vt alternis epistolis mutuo sibi
sui referant imaginem ; alterque alteri, etsi non corpore, certe animo
ac voluntate se praesentem exhibeat. Hoc studio duo illi insignes
Ecclesiae duces, Hieronymum loquor et Augustinum, cum inffinti
15 locorum ac temporum interuallo vna esse mutuisque pro voto
complexibus frui minime sinerentur, nunquam tamen alteri non
aderat vterque3 alteriusque et animum et beneuolentiam neuter
nesciebat. Nos itaque, Corneli dulcissime, quo et nostram vindicemus
absentiam et satis perfectum amorem debitis exercitemus officiis,
20 sedulo demus operam vt crebrius aut isthinc aliquid tuorum ad nos
aduolet aut hinc quippiam proficiscatur. Hocque quam iucundissimo
amicitiae contendamus certamine semper, in quo cum mihi a te
superari molestum non erit, tum mihi abs te vinci quam gratissi·
mum. Neque enim vnquam, quantumlibet contenderis, tuae me
25 tam crebro inuisent epistolae, vt tui meum desiderium explere
queant, nedum in fastidium vertere3 nec item ita facile, si is tuus
in me sit amor quem tuae prae se ferunt literae (quod minime
dubitauerim)‚ nostri consuetudine satiaberis. Imo, vt apertius dicam,
si is est in me tuus animus, aeque tu nostris delectabere scriptis
30 atque ego tuis.

Me quidem qua voluptate tum tuus Apologeticus, tum tuae affecerint
epistolae, dictu difficillimum puto. Meminisse tamen luberet, nisi
id assentandi magis gratia quam ex animo loqui videri vererer. Noui
enim, mi Corneli, noui quam sit laudum tuarum impatiens tua

35 humilitas. Id tamen vnum, vt caetera praeteream, dixisse sufficiat, ,
nihil te misisse muneris potuisse, quo me gratiore beneficio affeceris.
Is enim mihi est atque a puero fuit literarum amor, vt dignae prorsus
videantur, quas vel omnibus Arabum gazis non immerito antetulerim,
nec totis Croesi opibus, quantaecunque fuerint, commutauerim. Et

40 quidem quo litteras amo vehementius, eo me literatorum studia
delectant iucundius. Tu igitur, mi Corneli, si me amas, vt certe
facis, fac amabo tuorum me semper studiorum participem reddas
Porro, si qui alii istic sunt artis poeticae non imperiti, illorum quoque

9. Turpilio] 1. 2¹3· ed. Ribbeck3 preserved in Jerome, Ep. 8.

