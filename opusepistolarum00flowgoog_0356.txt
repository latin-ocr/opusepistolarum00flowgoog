322 LETTERS oF ERAsMUS [1500

tatem virtutis splendore obruamus: id quod ego superis bene fortu-
nantibus futurum confide, modo triennium viuere detur.
Sed omnia pene mea fata in te vno sita sunt. Quapropter pari
60 studio conantes nos adiutes oportet, id quod plurimis de causis
praestare debes: tum quia felicitatis nostrae abs te profecta sunt
auspicia; tum quod tam arcta necessitudo nos iam olim copulat, vt
copulatior inter duos mortales esse non possit ; tum quod tui nominis
immortalitatem cum aeternitate scriptorum meorum vides esse con·
65 iunctam, vt siquidem nos ingenio libros nostros ab interitu potuerimus
asserere, tui quoque candoris memoria nunquam sit interitura. Eia
age, mi iucundissime Batte, pectus istud tuum candori et Gratiis
consecratum excita, omnes beneuolentiae venas excute, vt si vnquam
de Erasmo tuo iuuando amice cogitasti, id quod nunquam facere
70 destitisti, nunc toto animo incumbas. ’
Sed ne ego nostrae necessitudini grauem iamdudum facio iniuriam,
qui quidem te rogem tam diligenter, quem vel admoneri plus satis
fuerat futurum. Non orabo igitur vt me ames3 non enim potoe
ardentius: non vt fortunis meis faueas, quas tuis ipsius anteponis:
75 non vt in curandis rebus meis fidem studiumque tuum praestes.
quibus meipsum quoque vincis: sed quod est omnium leuissimum,
id vnum vt exorem permagni refert, ne quae a nobis nostris de rebus
ad te perscribuntur, logodaedala credas esse et arte conficta, quo
nostris commodis inseruiamus. Quod si quando per ocium aut iocis
80 lusimus aut pro re nata quid adumbrauimus, habent illa, mi Batte,
suum tempus. Nunc ita res habent vt salibus indulgere neutiquam
vacet, et nihil sit causae cur quippiam mentiar. Ita velint superi nos
ambos mutua charitate feliciter consenescere, et apud posteros quo-
que amoris nostri syncel-issimi memoriam quam diutissime viuere, vt
85 nullum ego apicem his inserui literis, qui cum hoc pectore dissideat.
Quid enim est quod tecum, id est meo cum animo, communicare non
aut tuto possim aut libere debeam? Proinde te oro, mi Batte, ne
quid horum quae scribo, pro fuco accipias, cum a me quidem magis
etiam serio dicantur quam vteruis nostrum velit: ne plane planum
90 illum referam Horatianum, et crure vere fracto ridear ab omnibus,
subleuer a nemine; quod vnum si persuadeO, caetera tibi curae
fore scio.
Domina si quid misit, id velim certo tabellioni aut Ludouico com·
mittas vna cum Britannica pecuniola; aut huic denique, si certior
95 non occurret, recte committi arbitror: habet Aureliae vxorem cum
liberis, et complurium literas perfert. Quod si vel a Domina nihil est

72. vel om. N. 74. non add. H. 78. praescribuntur P.

a-——-— s -ῂ,

 

90. Horatianum] Ep. 1. 17. 58 seq.

